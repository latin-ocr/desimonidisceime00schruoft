Resurrexere Bacchylidis carmina: utinam δασπλὴς illa Χάρυβδις
reddat etiam avunculi clarioris atque, quantum ex antiquorum
testimoniis et ex ipsius fragmentis servatis cognoscimuS, venusti-
oris suavioris elegantioris!

Sed quoniam fortuna maligna nobis nihil nisi disiecta membra
concessit, de his iam instituturi sumus quaestionem, contenti
exiguis deorum donis, Ac primum quidem Simonidis Cei syn-
taxeos usum, deinde verborum delectum tractare in animo est.
Epigrammata autem ab hac dissertatione secludemus3 etenim et
propter lemmata adhuc plerumque incerta praebent argumentationis
fundamentum nimis lubricum et propter elocutionem a melicorum
carminum diversam peculiarem potius videntur desiderare quaesti-
onem; hanc ob causam elegiaca quoque fragmenta neglegenda
censuimus, Quamquam ne haec quidem fragmenta Simonidea‚

quatenus e re esse videbitur, non respiciemus,

